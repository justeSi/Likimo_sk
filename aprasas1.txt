1 – Lyderis, intelektualas, individualistas. 
Charakterio savybės. Po šiuo skaičiumi slepiasi sėkmingi, intelektualūs, vadovauti sugebantys žmonės. Vieneto žmogus trokšta pripažinimo ir garbės. Iš prigimties žmonės gimę po vienetu yra lyderiai, individualistai, emocingi, impulsyvūs ir jausmingi. Jiems būtina ką nors veikti, užsiimti bei dominuoti. Šie žmonės labai reikalauja dėmesio ir pagarbos iš kitų, tačiau patys itin jautriai reaguoja į kritiką. 
Neigiamos savybės. Reiklūs, egoistai, netolerantiški bei greitai prarandantys susidomėjimą.
Darbas ir karjera. Kadangi po šiuo skaičiumi gimę žmonės linkę vadovauti, jie bet kokia kaina siekia karjeros. Jiems tinka būti vadovais, gydytojais, dailininkais, fotografais, vadybininkais ar net dėstytojais. 
Sveikata. Vieneto žmonės yra linkę turėti didelį kraujospūdį. Taip pat jų jautri širdis, kraujotaka bei reikėtų saugoti akis. 